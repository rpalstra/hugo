---
title: "About Riemer Palstra"
date: 2018-08-12T21:46:46+02:00
draft: true
---

Riemer. 37. Geboren in Hoorn, woont in Rotterdam, maar kon vroeger ook gevonden
worden in Enkhuizen, Hellevoetsluis, Amsterdam, Hilversum of Zaandam. Ja, dat
is een omweg ja.

In het dagelijks leven ben ik Linux Consultant (Red Hat Certified Architect)
bij Conclusion Xforce (voorheen bekend als CRI, CRI Service of Computer
Reparatie & Installatie), voornamelijk bezig met Red Hat (-achtige) Linux
servers en automation tools zoals Puppet en Ansible, meestal op locatie bij één
van onze klanten.

Als volwaardig medianerd heb ik voorheen ook nog eens bijna 8 jaar bij de NPO
in Hilversum gewerkt, weet ik rare reclamedeuntjes, vage radiojingles en hele
oude nieuwstunes te herkennen, volg ik veel te veel mensen op Twitter en
luister ik in de auto nog steeds lineaire radio (NPO 3FM).

Ook luister ik naar een grote variatie aan pop- en rockmuziek (met een voorrang
voor de band Toto) en herken ik net iets te veel 80’s en 90’s tunes, heb ik een
(te) grote collectie aan Apple spullen (iPhone, iPad, iMac, MacBook Pro, Apple
TV en zelfs een oude iPod Classic), en probeer ik soms geluid te krijgen uit
mijn gitaar of basgitaar.

